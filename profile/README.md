## Merhaba Biz Metuor Uzay Takımıyız 👋

# Metuor

Takımımız, uzay alanına daha çok ilgi duyan ekip arkadaşlarımız tarafından ODTÜ Robot Topluluğu’nun çatısı altında METUOR ismiyle 2020 yılının Ocak ayında kurulmuş olan Model Uydu Takımı’nın yanına 2021 yılında bir roket takımı da oluşturup bu alanda çalışmalar yapmaya başlamasıyla beraber Uzay Teknolojileri Takımı kimliğini edinmiştir. Son yıllarda kazandığımız uluslararası başarılarla birlikte takımımız ODTÜ’nün Uzay Takımı olarak anılmaya başlanmıştır.


# Takımımız

Aktif olarak 36 üyesi bulunan takımımız bünyesinde ağırlıklı olarak ODTÜ Havacılık ve Uzay, Makina, Bilgisayar, Elektrik-Elektronik, gibi çeşitli mühendislik dallarından öğrenciler bulundurmaktadır. Bu sayede donanım, mekanik ve yer istasyonu olmak üzere üçe ayırdığımız teknik alt takımlarımızda interdisipliner çalışmalar yürütülmektedir. Aynı zamanda takımımızın finansını ve tanınırlığını sağlamak üzere Finans ve Tanıtım alt takımlarımız bulunmaktadır.

# SÜRDÜRÜLEBILIR VE ÇEVRECI YAKLAŞIMIMIZ

METUOR Uzay Takımı olarak, uzay teknolojilerinde sürdürülebilirlik ve çevre bilincine büyük önem veriyoruz. Bu yıl, tamamen 3 boyutlu baskı ile üretilmiş, tam donanımlı ve uçmaya hazır roketimizin çalışmalarına başladık. Bu yenilikçi yöntem, üretim sürecinde malzeme israfını minimize ederken, karbon ayak izimizi de önemli ölçüde azaltmaktadır. 3 boyutlu baskı filamanlarının yenilenebilir ve sürdürülebilir malzemelerden üretilebilmesi göz önüne alındığında takımımızın projesi Birleşmiş Milletler'in Sürdürülebilir Kalkınma Hedefleri'ne (SHK) doğrudan katkı sağlayacaktır. Geleceğin uzay teknolojilerini geliştirirken, doğaya saygılı ve sürdürülebilir çözümler üretmeye devam edeceğiz.
